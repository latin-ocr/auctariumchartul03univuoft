1394] DE senisMATE. 619

vel habet in papatu, vel se habere pretendit; sive cessio illa, ut aliqui tangunt, in manibus
vel presentia amborum collegiorum in unum pro bono pacis convenientium fieret, sive in
manibus vel presentia sui collegii pars quelibet seorsum cederet. sive postremo in manibus
aut presentia aliquorum per eos et sua collegia nominandorum, sive aliis modis rationa—
biliter excogitandis. Qua cessione facta de futuro pontifice per veteres cardinales fieret
provisio, seu pro bono concordie per collegia amborum. Et hanc viam, princeps christia—
nissime, ad celere, conveniens et efficax hujus plage letifere remedium ceteris in nostra
hac epistola contentis anteponimus, tum propter facilitatem faciendi (sic nempe labores,
sumptus, difficultates plurime, maxima denique christianitatis totius vitarentur dispendia);
tum propter universorum fidelium utriusque obedientie totiusque in genere christianitatis
in cordibus et conscientiis perfectam atque integram absque remorsu aliquo quietationem;
tum maxime propter principum et regnorum utriusque adherentie honorem ex integro
conservandum et devitandum scandalum, quod judicio nostro summopere attendendum
pensandumque in hac materia est, α fratres quippe omnes sumus in Christo n ....; tum
propter apparentiam rationum utriusque partis, qualis nequaquam alias in scismate visa
est3 tum propter adherentiam fixam atque radicatam cujusque partis ad suum, ut nulla
verisimilis spes sit, aut nos ad aliam partem accedere, aut alios ad nostram ullatenus verti
posse⁶. Et profecto ad hanc viam debet eos, ut videtur, proprii amor honoris inducere
voluntariosque reddere, ne, si discussio fiat. in alterius eorum aut amborum ignominiam
res veniat....⁷. Et de prima quidem via hec hactenus.

Quod si ambo juri suo vero vel estimato tenacius inheserint, sicut hactenus fecerunt,
et hanc viam cessionis plurimum expedientem subire recusaverint, sequitur secunda via
concilii particularis, seu mutue et submissive compromissionis amborum in aliquos solem-
nes viros, quos ipsi ambo duxerint nominandos, vel in aliquos alios debite et canonice
eligendos, tanquam in plenarios diffinitores controversie, qui sint onerati ac auctorizati de
discutiendo, sententiando, et, si forsan opus esset aut expediens visum et per eos ad quos
spectat canonice approbatum, de noviter eligendo. Per hanc autem viam vitaretur Concilii
generalis difficultas, cessaret cavillatio dicentium, quod in dicto Consilio dominus noster
papa ob ampliorem numerum aliorum jus suum exponeret discrimini. Per hanc maturior
esset terminatio facti, quam nos omnes magnopere desiderare debemus. Per hanc quoque
nota omnis perverse ambitionis dominandi tolleretur, quam rigorosa nimium et pertinax
defensio cogniti etiam juris sepenumero inducit. Denique subterfugiens viam istam (equi-
tatis sectatricem, caritatis et amicitie plenissimam] vehementem suspicionem de injusto
titulo suo in oninium animos hominum ingerere videretur. Nam presumptio juris est
rationis judicio consentiens, quod eque, si non amplius, nocens atque injustus alieni usur—
pator equitatemjudicii proprie cause diffidens subterfugit, sicut justus ac innocens, proprie
innocentie conscientia securus,hoc appetit....⁷. Poteramus rationes multo copiosiores ad hanc

viam et aliam precedentem, exempla etiam quedam Romanorum pontificum, inducere. Sed

