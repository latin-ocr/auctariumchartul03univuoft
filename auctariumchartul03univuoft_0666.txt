618 CHARTULARIUM umvssns. rmus. . [1394

diri hujus vulneris amputationem totis animi viribus intendistis. Sed qualiter intendistis!
Audiant fideles universi, et christianissimum vere regem clarissimamque Francorum pro-
geniem majorum imitatricem agnoscant.

Jam¹ certe rerum status immutatur, jam procedendi ratio in contrarium ordinem
revolvitur. Qui exhortari antea a nobis solitus erat2, nos hortatum qui se pulsari tociens
audierat, nunc ultro ad idipsum nos pulsat, et non modo nos pulsat, sed, quod suo jure
potest, ut vias et rationes, quibus id fieri possit, sollicite ac sedulo excogitemus imperem,
se et sua universa in hujus execrabilis scz'ssure resartionem impensurum pollicitust, etiamsi
regni sui aut corporis impendium negotium hujusmodi deposceret. O vocem Francorum
rege et christianorum omnium christianissimo principe dignissimam! O nos vere tali rege
1'0rtunat0st....

Sed ut ad mandata vestra, regum illustrissime, revertamur, jussit paterna vestra beni-
gnitas, ut vias, modos, et formas, quibus ad hanc concordiam maturius veniretur, per
deputatos nostros, sollempnes utique viros et discretos, cum majoribus vestris consiliariis
conveniendo excogitaremus. Cui quidem jussioni pro virili portione gaudenti prorsus
animo paruimus, virosque celeberrimos e nostro toto corpore probos et valde sincere
ad materiam affectos delegimus, qui consilium vestrum semel, iterum, tertio et repetitis
vicibus adeuntes nichil ab eo audire, quanquam vehementer admodum institissent, de
materia ista potuerunt, quin potius in omni congressu iidem consiliarii perseveranter
omnino respondebant, se nullatenus nobiscum collaturos⁸ nec ad aliud sese delegatos, nisi
ad nos, si quid forsan dicere aut aperire in materia vellemus, audiendos. Quibus in ea
omnino obfirmatis sententia, quia regia vestra majestas hinc aberat, ne quidquam nobis
obici ab obtrectatoribus posset per nos aliqua ex parte stetisse, quominus vestra voluntas
ac jussio implerentur, vias quasdam, tres numero, ad pacem in ecclesia obtinendam exco-
gitavimus, quas diuturna super hiis consultatione gravique et digesta deliberatione pre-
missis, tanquam justaS, congruentes, et maxime pro tunc nobis apparentes ydoneas ad
pestiferum scisma celeriter eradendum, pacemque in ecclesia reformandam unanimi
omnium consensu, ne uno quidem in tanto suppositorum conventu renitente, non sine
Spiritus Sancti ut credimus interventu, acceptavimus, probavimus atque ratas habuimus,
non per hoc vias alias, si que sint commodiores aut sactu faciliores, excludendo, sed tan-
tummodo istas in modum advisamenti presentando ad dandum occasionem laborare volen-
tibus. Omnis enim via per quam bona atque unanimis ecclesie concordia posset verisimiliter
obtineri, nobis est eo ipso accepta. Istas itaque tres vias, princeps christianissime, celsi-
tudini vestre hac presenti epistola (pretermissis propter brevitatem rerum atque temporum
varietatem previis dispositionibus earundem) presentamus, quandocunque et ubicumque
oportunum videbitur nichilominus explicandis.

Prima‘ igitur via est cessionis et renunciationis plenarie utriusque partium, scilicet

dom. nostri pape et alterius de summo pontificatu contendentis ad totale jus illud quod
78.

