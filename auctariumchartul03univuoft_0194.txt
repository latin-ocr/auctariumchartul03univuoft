146 ρΗΑΒΤΰιΑΒῙυΜ nmvnns. PAnls. [1366

eandem facultatem pertinentes, sicut antiquitus faciehant, non obstante statuto ejusdem
facultatis in contrarium facto, quo inhibetur, ne aliquis bachellarius librum cursorie illa
hora legat, qua aliquis magister illum librum cursorie legit.

Item ad tollendum excessus, et ut justicia magis servetur, et paupertati scolarium
succurratur, auctoritate predicta statuimus quod licentiandi in artibus nichil dent, vel se
daturos promittant per se vel alium, directe vel indirecte, cancellario vel subcancellario, in
cujus examine licentiari voluerint, nec magistris examinatoribus seu magistro, sub quo
licentiabuntur3 nec alicui de familia eorum vel alicujus predictorum causa laboris, lectio-
nis¹⁷ assignande aut quacunque causa vel occasione examen tangente, quodque eis non
faciant prandium, omni fraude et interpretatione semotis. Et quod dicti licentiandi hoc
jurare in ingressu sui examinis teneantur. Si quis autem aliquid contra premissa directe
vel indirecte receperit aut extorserit, precipimus in virtute obedientie, quod duplum infra
duos menses Domui Dei Parisius dare, tradere, solvere et restituere realiter cum effectu
teneatur, nulla datione, liberalitate aut remissione ei aliquatenus profutura.

Item ad tollendum excessus et abusus qui committi possent¹⁸ occasione jurisdictionis
privilegiorum Universitati Parisiensi et facultati theologie concessorum, statuimus aucto-
ritate predicta, quod nullus admittatur ad utendum et gaudendum privilegio quinquennali,
fundato super executoria decreti Super speculam, nisi venerit coram facultate predicta aut
deputatis ab eadem, dicturus causam suam verbis latinis ut dicta facultas seu deputati
videat seu videant, si causa ejusdem contineatur sub privilegio quinquennali antedicto.

Item talis coram dicta facultate aut deputatis jurabit quod non fui-t usus per quinque
annos privilegio antedicto, nec²⁰ in posterum ultra quinque annos utetur, omni fraude
penitus semota, computando totum tempus quo usus fuit cum tempore quo utetur.

Item jurabit quod virtute privilegii antedicti non petet nisi fructus sibi debitos ratione
sui beneficii aut beneficiorum suorum, si plura obtineat, transportu omni et quacunque
cessione cessante. Quibus juratis factisque interrogationibus, de quibus videbitur, et
responsionibus subsecutis, dicta facultas aut deputati testificabuntur de hiis que repererint
executori seu executoribus privilegii predicti, ut, prout sibi faciendum videbitur, petita
citatio concedatur. Die vero assignata in ipsa citatione idem etiam personaliter, nisi legi-
time arbitrio executoris fuerit impeditus, tenebitur comparere, alioquin in expensis parti
alteri condempnetur.

Item quod nullus presumat citationem²¹ dare nec aliquam jurisdictionem virtute dicti
privilegii exercere, nisi solum ille executor, qui fuerit per facultatem theologie de exe-
quendo dictum privilegium requisitus, et penes quem illud privilegium de voluntate dicte
facultatis fuerit et assensu, et cui fuerit dictum privilegium traditum per facultatem memo-
ratam.

Item ad tollendum excessus et abusus, qui committi possent in jurisdictione privilegii

septennalis²² super fructibus beneficiorum in absentia percipiendis Universitati Parisiensi
19.

