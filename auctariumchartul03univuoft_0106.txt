58 anaTULAmUM nmvssas. mats. [1358

que per tales attractiones sic factas nullum alicui dictarum nationum prejudicium quomodo-'
libet poterit aut debeat generari circa distinctionem predictam. Et insuper omnia et singula
supposita ad aliquem gradum decetero in aliqua predictarum nationum promovenda jura-
bunt, supradictos niodum et formam distinctionis finium ac limitum predictorum obser·
vare inviolabiliter et tenere, nec contra eos aliqualiter facere vel venire.

Et ut premissa omnia et singula perpetuo robur obtineant firmitatis, nec ab aliquo

quomodolibet infringi valeant temerarie vel dolose, predictos modum et formam limitum,
terminorum, finium et distinctionum predictorum, necnon ordinationem et omnia alia et
singula supradicta prefate nationes et earum procuratores nomine quo supra per me nota-
rium conscribi fideliter petierunt, et in publica redigi munimenta, necnon sigillis Univer-
sitatis, nationum Gallicane et Normanorunl unacum sigillis ipsarum nationum Picardie
et Anglicorum robore muniri in testimonium premissorum, omnibus in premissis et eorum
aliquibus et singulis dolo, fraude et cavillatione cessantibus penitus et exclusis. Salvo
tamen in omnibus et per omnia jure aliarum nationum, Gallicane scilicet et Normanorum.

Quam quidem ordinationem et finium ac limitum distinctionem dicti procuratores
nominibus quibus supra, loco et die quibus supra, in dicta Universitate supplicaverunt
approbari, emologari et confirmari propter melius in futurum. Que quidem supplicatio
concorditer et unanimiter per omnes facultates, theologie videlicet, decretorum, medicine
et artium suit concessa, nulla dictarum facultatum penitus discrepante. Concedentes insuper
qnod presentes littere sigillo dicte Universitatis magno sigillarentur propter perpetue
pacis firmitatem, et totius materiam discordie removendam, prout in subscriptione, que
sic incipit ε Nos rector et universitas magistrorum, εἷα, plenius continetur. Acta fuerunt
hec anno, mense, die, loco, indictione, pontificatu, quibus supra, presentibus ad hec
honorabilibus et discretis viris dominis et magistris Hengerenno⁰ de Fresneyo, Christiano
de S. Audomaro in theologia, Herberto de Sarcellis¹⁰ in decretis, Johanne dicto Marem-el, ’
Gervasio Christiani in medicina, Johanne Buridan¹¹, Nicolao de Suessione, Robe‘rto Gode-
sridi, Alberto de Saxonia in artibus, et pluribus aliis fide dignis testibus ad premissa
vocatis specialiter et rogatis.

Et nos rector et universitas magistrorum et scolarium Parisius studentium supra—
dictam ordinationem et limitum seu finium distinctionem per tractatores superius nomi-
natos factam et distinctam ratificamus, approbamus et propter perpetue pacis bonum inter
dictas nationes et in nostra Universitate habendum et observandum omologamus. Et ut
melius et perfectius roboris firmitatem obtineant, ad dictorum procuratorum supplicatio-
nem nominibus quibus supra est et suit supplicatum, presentibus litteris magnum sigillum
nostre Universitatis antedicte unacum sigillis dictarum nationum, duarum Gallicorum
videlicet et Nor-manorum, et signo et subscriptione publici tabellionis infrascripti duximus
apponendum.

Et ego Oudardus Billeti, clericus Suessionensis diocesis, publicus auctoritate imperiali
8.

