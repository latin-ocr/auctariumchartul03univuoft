1366] ΑΒ ΑΝΝΟ MCCCL USQUE AD BENEDICTUM an. 147

concessi, statuimus quod nullus admittatur ad utendum et gaudendum privilegio septen-
nali antedicto, nisi venerit coram Universitate predicta aut deputatis de quatuor faculta-
tibus ab eadem, dicturus verbis latinis causam suam, ut dicta Universitas seu deputati
videat seu videant, si causa ejusdem contineatur sub ipso’³ privilegio septennali.

Item quod dictis2‘ volens uti coram dicta Universitate au! predicto modo deputatis
jurabit. quod non fuit per septem annos usus privilegio antediem, nec in posterum ultra
septem annos utetur, omni fraude cessante, computando totum tempus quo usus fuit cum
tempore quo utetur.

Item jurabit quod virtute privilegii antedicti non petet, nisi fructus sibi debitos ratione
sui beneficii aut beneficiorum suorum, si plura obtinea1²³, transportu omni et quacunque
cessione cessante. Quibus juratis factisque interrogationibus, de quibus videbitur, et
responsionibus subsecutis, rector dicte Universitatis testificabitur executori dicti privi-
legii eundem esse talem quod sit sibi citatio concedenda. Die vero assignata in ipsa cita-
tione idem etiam personaliter, nisi legitime impeditus arbitrio executoris suerit, tenebitur
precise comparere, alioquin in expensis parti alteri condempnetur.

Statuta autem alia et consuetudines predicti studii²⁶, nisi in quantum premissis obviant,
in suo volumus robore remanere. Predicta autem omnia et singula auctoritate predicta
mandamus per cancellarios. rectores, magistros, doctores et scolares predictorum studii
et Universitatis presentes et futuros, cujuscunque suerint dignitatis, nobilitatis, preemi—
nentie, ordinis, gradus, status vel conditionis, inviolabiliter observari, non obstantibus, etc.,
ut in prescriptis litteris apostolicis continetur, et cuicunque habere volenti per vos can-
cellarium antedictum, penes quem hoc presens publicum instrumentum hasque nostras
litteras volumus remanere, et per vos publicari, earum27, cum petierint, copiam dari, suis
tamen sumptibus et expensis.

In quorum omnium testimonium presentes litteras seu presens publicum instrumen-
tum per Arnoldum notarium publicum infrascriptum fieri, signari et publicari mandavimus,
ac appensionibus nostrorum sigillorum muniri. Datum et actum Avenione in hospicio
habitationis prefati domini ,Iohannis cardinalis anno a Nativitate Domini millesimo trecen-
tesimo sexagesimo sexto, indictione quarta, die quinta mensis Junii, pontificatus sanctis-
simi in Christo patris et domini nostri domini Urbani divina providentia pape quinti predicti
anno quarto, presentibus venerabili in Christo patre domino Gaucelino episcopo Nemau-
sensi ac venerabilibus et circonspectis viris dominis Grimerio²²³ Bonifacii cancellario Pari-
siensi, Guillelmo Romani, Ordinis Predicatorum, magistro palatii apostolici, Gerardo de
Vervino, in sacra pagina magistris, Guillermo Martelleti²⁹, causarum sacri palatii apostolici
auditore, Aymerico Helye, archidiacono Nemausensi, et Hugone Moteti, priore de Balmis
Ebredunensis diocesis, testibus ad premissa vocatis specialiter et rogatis³⁰.

Et ego Arnoldus Prel de Heppenaert, clericus Leodiensis diocesis, publicus imperiali

et apostolica auctoritate notarius, predictarum literarum apostolicarum receptioni, statu-

