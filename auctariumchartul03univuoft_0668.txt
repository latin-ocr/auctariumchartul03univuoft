620 CHARTULAR1UM UNiVEns. rmus. [1394

quoniam brevitati studemus, et hec alias tractare, annuente Altissimo, diffusius speramus,
de eis in presens tempus supersedendum putamus. Dc secunda ergo via hec dicta sint.

Superest tertia via, quam (si non superiorum alteri acquieverint, fraterne ad hoc
sedulo et amice commoniti) velut hujus sacrilege discordie conveniens nostra estimacione
remedium subicimus. Et hec utique via est Concilii generalis, aut secundum formam juris
ex prelatis tantummodo celebrandi3 aut (quia plures eorum, satis, proch pudor, hodie
illitterati sunt, pluresque ad alterutram partem inordinate affecti) mixtis una cum prelatis
ad equalem eorum numerum magistris et doctoribus theologie ac juris, de studiis solem-
nibus utriusque partium antiquitus approbatis; aut adhuc, si alicui predicta provisio non
sufficit, adjunctis ultra premissa capitulorum cathedralium et religionum principalium uno
vel pluribus deputatis, ut ea que tunc illic decerni aut diffiniri contingeret, essent majori
pondere et certiori etiam examine digesta. Et quamvis via ista a nonnullis adulatoribus,
ac hujusmodi monstruose sectionis sotoribus ab ipsius initio usque ad ista tempora, magis
turbandi studio quam veritatis radice, velut inepta omnino repudiata sit, tamen absque
fermento affectionis maligne veritatem intuenti non adeo reffellendam esse satis liquido
clarescet. Nam, ut ab altiori repetamus, unde varie hereses seculis anteactis in ecclesiam
Christi irruperunt, nisi quia ante piissimi Constantini imperium christianis presulibus in
unum conveniendi licentia interdicta erat? Qua ab ipso accepta universalium Conciliorum
decretis hereses innumere ac perversissime cum suis assertoribus dampnate sunt; sicque
catholica fides intemerata permansit.

Si igitur ad tollendum hoc pestiferum scisma, quod jam propter longam moram heresis
speciem habet non liceat ecclesiam congregari, repudiatis presertim viis superioribus,
quid restabit? Restabit profecto ut, sicut per ignaviam inexcusabilemque negligentiam
amborum, de quibus sermo, presulumque et collegiorum suorum jam per xvj annorum
spatium hoc discidium perseveravit, ita adhuc per totidem attenta majori semper invale-
scentia et pacis turbatoribus durare poterit.... Grassabitur passim et libere iniquitas, nec
erit qui obsistat, pertimescente⁸ quolibet partem suam et favorem minuere atque hostes
cause sue concitare. Quod, quam verisimile sit, visa experientia de illo perfidissimo Jaco-
bita, divine majestatis ac Virginis gloriose blasphematore, insinuat.

Porro que amplior unquam suit aut futura est congregandi Concilii occasio, cum uni-
versalis status ecclesie in disciplina, moribus, legibus, institutis, tradicione majorum ac
observantia, ct ut brevi absolvamus, in spiritualibus et temporalibus, funditus per hoc
scisma innumerosque abusus hinc nascentes subvertatur, et nisi maturissime piissimus
institutor ac conservator ejusdem respiciat impendentia avertens scandala. in ruinam horri-
bilem atque irreparabilem venturus sit⁹?....

At quam srivola multa ex adverso turbatores concordie objectant! Quomodo, inquiunt
ipsi, papa noster canonice electus, jus suum clarum adducet in discrimen, et illud de quo

constat, in dubium revocabit? Quid clarum vocatis? Certumne an verum? Si verum, cum

