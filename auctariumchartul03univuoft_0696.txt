648 ΑΡΡΕΝΒΙΧ, ’

Et idem est servandum pro quolibet deffectu missarum facultatis et Universitatis‚ nec non congregationum
Universitatis et etiam deputatorum ejusdem, ita quod usque ad finem congregationum saltem unus ipsorum
teneatur esse *et remanere sub pena predicta. Et si quis ipsorum haheat legitimam causam absentie, tenebitur
quam citius commode poterit se excusare fideliter et per suum Juramentum proprium in collegio prestandum,
vel saltem coram decano facultatis. Alioquin incurrent predictam penam, eisdem nullo modo remittendam. Et ut
efficacius predictum statutum servetur, decanus facultatis tenebitur fideliter punctuare in libro facultatis quem-
libet delfectum ipsorum, super* quo ejus conscientiam oneramus. Et tenebitur prefatus decanus per juramentum
quater in anno, scilicet in missa proxima facultatis post festum Epiphanie Domini, Pasche, sancti Johannis
Baptiste. et sancti Remigii, predictos deffectus per ipsum signatos, ut prefertur. intimare collegio, cui erit creden—
dum, ut sic melius et efficacius per facultatem ordinetur de solutione et satisfa[c]tione.

(14) Item jurabunt quod non impedient lectiones baccalariorum favore cujuscumque ratione propositi seu
propositorum, nisi per collegium cum dicto faciente propositum gratiose fuerit aliter dispensatum.

(15) Item nullus bodellus seu subbedellus admittatur ad officium predictum, nisi premissa quolibet anno
juraverit modo et forma predictis.

(16) Item non distribuet aliis bedellis aliquas pecunias. nisi certum fuerit ipsos et quemlihet ipsorum presti-
tisse juramenta fieri consueta ut sequitur.

(17) Item cum doctores et baccalarii in loco pro examine deputato fuerint congregati, dicti hedenus et sub-
bedellus custodient ostium.

(18) Item quod bedellus et subbedellus et claviger scolarum. in quihus legitur de mane, tenentur ire et esse
congregati cum magno bedello facultatis in primis Sancti Jacobi precise in vico Brunelli, quotienscumque erit
aliquid proclamandum in scolis, et secum vadant ad scolas. sibi assistendo quandiu suum exercebit officium, et
quod ipsi advertant et attendant si sint aliqui sibilatores et dissoluti turbantes prefatum bedellum exercendo suum
officium, et illos denuntient, si cognoscant, in facultate per eorum juramenta: ut inde facultas bene provideat et
procedat, prout visum fuerit de jure procedendum contra tales, ad honorem facultatis, et ut cedat aliis in exem-
plum.

(19) Item pro quolibet deffectu quo prefatus subbedellus non erit cum magno bedello ut prefertur, non sibi
assistendo in vico Brunelli, quotienscumque erit aliquid proclamandum in scolis, nec tumultum impediendo:
ipse tanquam subbedellus et servitores scu custodes dictarum scolarum in quibus legetur de mane, si deffectum
faciant super premissis, priventur2 dicto servitio seu officio et omnibus emolumentis eisdem provenientibus ratione
dictarum scolarum, quas habent in custodia ut prefertur, et alias procedetur erga ipsum vel ipsos tanquam contra
perjuros et prout visum fuerit expedire facultati.

(πο) Item bedellus et subbedellus facultatis tenentur et debent venire qualibet die ad domum decani facultatis
ad sciendum, an sint aliqua intimanda dominis doctoribus. Et hoc sub pena que continetur supra in rubrica de*
bedello et subbedello facultati&

(21) Item bedellus facultatis tenebitur denuntiare facultati per juramentum, si prefati subbedellus et claviger
scolarum faciant deffectum super premissis, ut facultas debite provideat contra ipsos delinquentes in premissis.

(22) Item bedellus et subbedellus nedum facultati. ymo etiam cuilibet doctori regenti interroganti quid
voluerit circa³ honorem vel utilitatem facultatis, veritatem tenebuntur respondere per juramentum et sub pena
privationis a suis officiis.

(23) Item non habeant dicti bedelli generales a baccalariis tam pro propositis quam harengis suis pro pre·-
ponend0⁴ unum ante alium in proclamatione (quam dicti bedelli habent facere in scolis) vel etiam postponendo
aliquid [exigere] vel petere quoquo modo, nee etiam producendo dictos baccalarios per villam ad visitandum
dominos doctores juxta morem consuetum, nisi mere voluntarie fuerit eis oblatum, cum dicti bedelli ad hoc
faciendum ratione sui officii teneantur.

Bibl. Arsen. Paris. ms. 1121, parte 111, p. 39, e msto Cheltenham. 2863, ibid„ f. XV.

1. Ms. : α sub ». — 2. Ms. potius ε ι( punientur». — 3. « Ms. : c< contra ». - 4. Ms. ·. (( preponendum 1).

