308 CHARTULARIUM uutvmzs. mnus. [1382

Dictis conquerentibus replicantibus et dicentibus quod ipsi contra dictos Jordanum,
Trouillet, de Vallibus et Guyso dumtaxat et nichil contra Universitatem seu facultatem
artium predictam hujusmodi prosecutionem faciebant, omnesque de natione Gallicana pre·
dicta, et non solum sexdecem vel duodecim dicte nationis, se conquesti fuerant, quodque
dictus mag. Judocus dicta cancellaria Beate Genovefe privatus fuerat, et hoc omnibus
notum extabat3 nec ad dictos opponentes spectabat scire causas privationis mag. Judoci
predicti. Quodque magistri Johannes Mauberti³ in Remensi et Armandus Jausserandi ⁸, in
Senonensi provinciis dicti summi pontificis collectores ac ipsius summi pontificis in hac
parte commissarii, magistros Judocum dudum cancellarium, Balduinum Agni, vicecancella-
rium dicti monasterii Beate Genovefe, necnon Johannem de Roncuria pro Gallicana, Jaco-
bu1n de Sorra pro Picardie, Thomam Mi[e]lle pro Normanie et Jordanum predictum pro
Anglie nationibus examinatores seu temptatores in examine Sancte Genovefe tam novos
quam antiquos se dicentes a predictis officiis cancellarie, vicecancellarie et examinis seu
temptaminis auctoritate apostolica destituerant et amoverant, eademque auctoritate aposto-
lica cassaverant et adnullaverant omnia et singula que tempore discencionum inter dictos
religiosos, abbatem et conventum et. nonnullos studentes dicte Universitatis et facultatis
pendente a tempore retroacto usque ad diem date litterarum dictorum dicti summi ponti-
ficis commissariorum facta fuerant, ac fratrem Egidium de Vannis, canonicum regu-
larem ac religiosum dicti monasterii Beate Genovefe in cancellarium, necnon magistros
Johannem de Avenis in sacra pagina doctorem vicecancellarium, Johannem de Ron-
curia pro Gallicane, Thomam de Bencuria⁵ pro Picardie, Thomam Mi[e]lle pro Normanie
(vel Johannem Britonis in ejus absentia) et Arnoldum de Arnhem⁶ pro Anglie nationibus
magistros in artibus quatuor examinatores in examine predicto pro anno presenti et illa
vice auctoritate apostolica predicta creaverant, fecerant, ordinaverant et deputaverant, et
ob hoc eisdem commissariis supra nominatis dictus summus pontifex mandaverat et com-
miserat absque prejudicio privilegiorum dicte Universitatis. Et pro dictis religiosis, necnon
pro cancellario per dictos commissarios auctoritate apostolica facto et ordinato, ac pro
dicta natione Gallicana se conquesti fuerant. Dicebant insuper, quod ipsi contra privilegia
dicte Universitatis nec contra eorum juramenta quicquam fecerant3 quodque dicta Univer-
sitas, necnon dicta facultas artium cum predictis opponentibus hujusmodi prosecutionem
facere minime deliberaverant : quinymo deliberaverant pro conquerentibus predictis, nec
poterant dicte tres nationes Picardie, Normanie et Anglie dictam artium facultatem ligare
aut eidem prejudicare. Et dato sine prejudicio, quod dicta facultas artium cum predictis
opponentibus prosecutionem facere deliberasset, hoc eisdem conquerentibus nocere non
debebat, presertim cum scolares prius eorum nationibus quam facultati juramentum
prestare sint soliti. Ex quibus apparere dicebant dicti conquerentes, quod dicta natio Gal-
licana ad hujusmodi prosecutionem faciendam erat admittenda, eratque eorum querimonia

apte formata, et erant dicti conquerentes ad suam querimoniam predictam, et non dicti

