1378] nr: scu1SMATi3. 559

1615. Urbanus VI summis laudibus Universitatem Paris. cumulando gaudet quod defensio ipsius ab illa suscepta
sit, et eam exhortatur pro ficturo. Epistola tunc minime Parisios pervenit.

1378, Novembris 21, Romae.

Urbanus episcopus servus servorum Dei, dilectis filiis.. rectori, magistris, doctoribus,
scolaribus ac Universitati studii Parisiensis, salutem et apostolicam benedictionem. Inter,
imo supra ceteras studentium Universitates, in quibus scientiarum gemma resplendet,
vestra Parisiensis velud quoddam sydus radiat, et pulsis procul ignorancie ac errorum
tenebris doctrine sue lumine circumlucet. Ex ipsa nempe ceu cx quodam purissimo
fonte semper sani verique dogmatis rivuli profluxerunt, qui per innumeros alveos pronius
discurrentes falsarum opinionum limum absterserunt. Hujus quidem sontis'claritatem nulla
unquam quantumlibet impetuosa vis pluvie turbidavit. Vobis itaque, dilectissimi filii, qui ex
hoc limpidissimo sonte dulcissimas litterarum aquas avido haustu elicitis, congaudemus,
nobis et sancte Romane congratulamur ecclesie, cui talia ligna fructus producencia dulcis-
simos secus decursus aquarum in tam ingenuo viridario summus parens rerum plantavit.
Quidni gaudeamus et exultet spiritus noster, quando intra felicia castra Parisiensis studii
tot doctissimos ac magnanimos veritatis et orthodoxe fidei pugiles intuemur. Seviat hereti-
corum pravitas, quantum potestÍ¾ evacuet eontra tam munitissima castra pharetras suas tu rba
scismatica: nam sunt milites alumpni nostri ad resistendum promptissimi, veritatis et fidei
thorace muniti, habentes bicipicia spicula, quibus hostium precordia penetrentur, habent et
faces ardentissimas caritatis, quibus illorum machine confundantur, habent et scaturientis
fontis undas, quibus eorum facule protinus extinguantur. Ut nec illud pretereamus, cujus
sola recordatione plurimum consolamur, quodque nuper cum ingenti gaudio fide dignorum
relatione percepimus, quemadmodum vos adversus eorumdem hereticorum atque scisma-
ticorum assertionem subdolam contra nos impudice loquentium nonnullas sanctas,
veras ac saluberrimas, et. quales professionem vestram decet, in nostrum, imo memorate
fidei favorem et veritatis defensionem sententias publice tenuistis, et eas contra quos-
cumque contrarium prolitentes defensastis. Pro quibus universitatem vestram meritis in
Domino laudibus prosequentes, devotionem vestram requirimus et hortamur attentius, ac
per aspersionem pretiosissimi sanguinis Jesu Christi, cujus in hac parte res agitur, obse-
cramus, quatinus causam justitiamque nostram toti mundo notoriam, quam dicti pseudo-
christiani, veri satellites Antichristi, obnubilare ac scisma perniciosissimum in Dei eccle-
sia suscitare moliuntur, suscipere imo jam susceptam velitis defensare tanquam legitimi
certatores. Et ne inconsutilis Christi Jesu tunica lanietur, sul) (livine potentia dextere vos
murum inexpugnabilem opponatis hostiumque multitudinem nullatenus lormidetis, sub
signis militantes victricibus veritatis, que, licet quandoque calumpniantium fucatis argu-
mentorum coloribus impugnetur, vinci tamen non potest, ct illorum nequit multitudine

conculcari. Nichil enim felicius quam pro veritate bellare, nulli clariores triumphi, nulla

