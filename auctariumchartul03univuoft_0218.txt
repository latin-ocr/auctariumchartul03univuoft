170 ana'i-ULAmUM UNIVERS. PARis , [1367

sitas necnon predicti magister Petrus et ejus scolares ac alia membra singularia ipsius
Universitatis, unacum bonis suis universis adeo notorie et publice existebant, quod de
eadem predicti miles gueti ejusque locumtenens et servientes nostri aut alii quicumque
ignoranciam pretendere nullatenus potuerant nec poterant, ausibus temerariis infringendo
ct alias multipliciter delinquendo, ac in predicte Universitatis et dicti magistri Petri de
Zippa, ac scolarium suorum predictorum maximum prejudicium, injuriam, dedecus, vitu-
perium et gravamen, nobis humiliter supplicando remedium justicie sibi super exhiberi;
protestando expresse, quod per ea, que dixerant et dicebant in hac parte ad finem civilem
dumtaxat, non autem criminalem, circa mortem et membrorum mutilacionem tetenderant et
tendebant, quodque per viam judiciariam sive litigiorum ordinariam procedere pro pre—
missis nullatenus intenderant aut intendebant, sed nobis premissa significaverant et signi-
ficabantjuxta usus et consuetudines in eadem Universitate hactenus observatos, cum non
essct sivo sit consuetudo dicte Universitatis aut membrorum ejusdem procedere per viam
litigiorum, ut dicebant.

Quibus querimonia et supplicatione nobis sactis, nos tanquam verus pater, dominus et
protector Universitatis predicte, filie nostre, et ojus membrorum, tanta delicta, excessus,
injurias et gravamina, si vera fuissent aut essent, volentes, ut tenemur, ulcione condigna
justicie puniri, corrigi et emendari, ipsamque Universitatem et ejus membra quecumque
sub nostre justicie clipeo et defensione in pacis securitate et tranquillitate manuteneri,
foveri et conservari, ad finem ut maturius et securius procederemus in hac parte de et
super premissis, per certos consiliarios nostros informacionem fieri fecissemus et viva voce
precepissemus. Quibus consiliariis et commissariis nostris, pro parte Universitatis et
magistrorum ac scolarium conquerentium predictorum, facta, delicta et gravamina supra-
dicta seu quamplura ipsorum, ad finem ut de et super ipsis melius instrui et informari
valerent, in scriptis de precepto nostro ac sub protestacionibus antedictis tradita fuissent,
una cum declaracione seu peticione bonorum mobilium predictorum, que dicti magister
Petrus et scolares sui in predicta domo sua nocte et hora insultus seu conflictus antedicti,
et propter suam capcionem antedictam, asserebant amisisse, ut prefertur.

Que quidem bona ipsi magister Petrus et nonnulli alii scolares sui coram eisdem com-
missariis ex eorum ordinacione medio juramento declaraverunt et asseruerunt fuisse et
esse : sex gladii cum duabus vaginis gladiorum, unus arcus, duo baculi de Flandria fer-
rati, due almussie, unum manutergium, unus cutellus et una pars gladii, una corrigia cum
pera, calcello et quatuor clavibus, ac una balista. Super quibus factis .....

Qua informacione sic facta et nobis ac nostro consilio reportata, ipsaque visa et exa-
minata ac dictorum consiliariorum et commissariorum nostrorum relatione super hoc nobis
et dicto consilio nostro sacta, et hiis omnibus consideratis et attentis, nos ex ejusdem
nostri deliberatione consilii ordinassemus et fecissemus, servientes nostros dicti gueti

inferius nominatos, qui juxta regimen Castellcti nostri Paris. super ordinacione dicti gueti
22.

