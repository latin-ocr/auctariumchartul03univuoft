400 casarum-aium UN1vEns. PARIS. [1385

Quod ex hoc satis perspicuum est, quia declaracionem seu adhesionem suam sanctam et
justam¹ per diversas mundi partes publicavit et, quod in recenti memoria est, nuncios
eciam proprios et deputatos solempnes ad sedacionem scismatis in Flandriam delegavit².
Sed quod hiis omnibus majus est et ad perpetuam vestri nominis memoriam, nunc sub
vestre sanctitatis auctoritate generaliter in omnibus suis privilegiis et statutis reformari
desiderat, et ad hoc totis viribus humiliter se disponit. Hec autem ideo dixerim, pater bea-
tissime, quoniam adversarius filie vestre et ipsius complices, quia causam suam veritate
nequeunt deffendere, hac saltem falsitate eam protegere et tueri nituntur, ut asserant,
quosdam de Universitate predicta eis occasione scismatis latenter adversari et hanc ideo
persecucionem inferre, quod adeo notorie falsum est, ut cachino et irrisione dignum sit,
sicut experiencia declarabit.... Ut autem immortalis est veritas, sic teste Francisco poeta
laureato [Petrarcha] « fictio et mendacium non durant, simulata illico patescunt; et sicut
magno studio compta cesaries vento turbatur exiguo, sic argutum quoque mendacium vero
cedit ))....

Secundo... Ut igitur vim quam filia vestra passa est et patitur, vobis, pater beatissime,
valeam declarare, habeo ex parte ejus et ipsius nomine 8 articulos vestre sanctitati propo-
nere, in quibus consistit justificacio cause sue, et injusticia partis adverse.

Primus articulus est, quod fama publica laboravit et adhuc laborat Parisius et alibi in
diversis mondi partibus, quod dictus cancellarius una cum quibusdam officiariis et compli-
cibus suis plures graves excessus et intollerabiles abusus commisit, exigendo, recipiendo
et extorquendo peccunias a licenciandis in diversis facultatibus, ac eciam a bachalariis
admittendis ad Sentenciarum lecturam, aliquos insuper licenciavit sine examine et deposi-
cione magistrorum, specialiter in theologica facultate, indignos acceptavit, dignos abjecit,
minus dignos dignioribus preposuit. Que omnia sunt non solum contra jura divina pariter
et humana, sed eciam contra libertates, privilegia et statuta Universitatis predicte, que
tamen dictus cancellarius juravit inviolabiliter observare... Prout quodam loco scriptum
legi, tunc adventus Antichristi propinquus erit, cum Romani imperii destitucio, scismatis
ecclesiastice desolacio et Parisiensis studii destructio precesseri[n]t, quia spiritualis et
temporalis fidei deffensio maxime tunc deerit....

Secundus articulus est de informacione, etc., de appellacione, etc. O quam frivola pro-
vocandi racio! O quam irracionabilis appellandi occasio! Sane, pater beatissime, qui hac

occasione provocat et appellat, ostendit plane quod non refugium, sed diffugium justicie
querat....

Tercius articulus de tractatu deputatorum, etc., et de refutacione tractatus per cancel-
larium. Certe, pater beatissime, qui tractatum pacis et concordie tam amicabilem et ei
favorabilem tam contumaciter refutavit, se nimis esse litigiosum manifeste probavit....

Quartus articulus de statuendis, etc., salvis in omnibus privilegiis et libertatibus

ecclesie et cancellarii Parisiensis³, etc. Hec autem, pater beatissime, que Universitas statuit

