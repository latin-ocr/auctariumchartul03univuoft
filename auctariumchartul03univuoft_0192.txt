144 CHARTULARIUM uuivssns. PARIS. [1366

Sententiarum portent vel portari saciant ad scolas bachelarii, a quo sententias audient, ut
textum Sententiarum audiant diligenter.

Item quod legentes Sententias faciant⁸ honeste et sine verbis offensivis quibuscunque
aut elatis sive scandalosis suas collationes et principia, omni injuria cessante servatoque
sibi invicem congruo honore.

Item quod legentes Sententias non tractent questiones aut⁹ materias logicas vel philo-
sophicas, nisi quantum textus Sententiarum requiret, aut solutiones argumentorum exigent,
sed moveant et tractent questiones theologicas, speculativas vel morales, ad distinctiones
pertinentes.

Item quod legentes Sententias legant textum ipsarum ordinate et exponant¹⁰ ad utili-
tatem auditorum. ⁴

Item quod nullus legens Sententias legat questionem suam aut suum principium per
quaternum aut alias in scriptis. Non tamen propter hoc inhibemus, quin bachelarius possit
portare ad cathedram aliquid ex quo possit, si necesse fuerit, sibi reducere ad memoriam
aliquas difficultates tangentes questionem suam, aut argumenta seu auctoritates aut¹¹ ad
ipsam questionem aut aliquam expositionem pertinentes.

Item statuimus quod nullus magister aut bachelarius qui Sententias legerit, suam lec-
turam Sententiarum communicet¹² tradendo stationariis directe vel indirecte, quousque
sua lectura suerit per cancellarium et magistros predicte facultatis examinata.

Item quod nullus possit licentiari in theologia, aut incipere, legere Sententias aut
aliquem cursum in theologia sub aliquo magistro a Parisius absente, nisi ille per faculta-
tem regens suerit reputatus, nec bedellus magistri absentis ab incipientibus antedictis
aliquid recipiat quoquo modo.

Item ordinamus quod illi bachelarii, qui Sententias legerunt¹³, si gradum magisterii
desiderant obtinere, stare in studio tempore solito inter lecturam et magisterium inter-
medio teneantur, uteorum scientia, mores et vita certius comprobentur.

Circa vero reformationem facultatis Dsscnss'ronum, auctoritate predicta statuimus quod
non dispensetur cum aliquo super lecturis et libris, quos secundum ordinationem sedis
apostolice aut statuta facultatis debent audivisse et legisse, antequam ad licentiam admit-
tantur.

Circa vero facultatem MsmconuM statuimus quod medici libros suos audiant, lecturas
compleant, disputationes frequentent, ut in statutis facultatis medicine continetur, omni
dispensatione ¹⁶ in contrarium interdicta.

Circa vero statum facultatis ARTiUM, que quasi aliarum est fundamentum, statuimus
quod determinantes et licentiandi teneantur cappas vel epytogium portare ad scolas,
quando vadunt ad lectiones suas audiendas, et¹⁵ in sermonibus, maxime a festo Omnium

Sanctorum usque ad finem magni Ordinarii, ut honoretur in eis facultas et gradus eorum

cognoscatur.

