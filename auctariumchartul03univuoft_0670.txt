622 CHARTULARHJM UNIVEns. PAnis. [1394

et regno eidem a clarissimis vestris progenitoribus partum servabitur. Mementote vos
solum principem christianissimi nomen non otiose tenere, sed quod in omnibus semper
ecclesie angustiis et majores vestri presidium ante alios tulerint. Nolite privilegium tam
nobile, titulum tam magnificum amittere. Non sinite hunc honorem vobis a quoquam
auferri, aut alterum in isto vos antevenire. Deffendite jus vestrum, deffendite nomen,
deffendite decus.

Moveat vos omnium catholicorum et fratrum in Christo vestrorum expectatio, que tota
in re ista de vestra persona pendet.... Moveat rei ipsius preclara et percelebris ac perpetua

laus, per quam vestri memoria sempiterna versabitur in ore hominum. Ymo et illud maxime
vos moveat, quod tam egregii gloria sacti usque in diem istum, quo puerilem etatem
exuistis, ad decus et samam vestram divinitus quodammodo servata esse videtur, ne debitus
vobis honos alio transiret. Moveat acceptissimum servitium, quod ex hoc opere Deo pre-
stabitis, quo revera nullum majus, gratius, excellentius prestare potestis. Moveant denique
matris miserie tot, tante, tam inaudite, ut vel saxeum pectus emollire possent, que ex hoc
diabolico scismate orte sunt....¹². [Diabolus] est qui seminat inter fratres discordias...
Illud quoque Sallustii, clarissimi Romanorum historici ε « concordia parve res crescunt,
discordia maxime dilabuntur » [Jug., 10J....

Quid nunc de symoniaca heresi loquamur, que in ecclesie domo sic presidet, ut jam
ejus ditioni omnia sint propemodum subjecta, sine ejus interventu pauci gratie quidquam,
nisi valde difficulter, obtineant, sed qui eam advocatam habuerit, non lite, non judicio,
non difficultate aliqua terreatur 9....¹⁵.

Quid de divino cultu ex hac cruenta scismatis pernicie ubilibet imminuto atque in locis
plerisque prorsus deserto queremur? Quid de morum disciplina et prioris ecclesie virtu-
tibus, que sic in oblivionem inque omnia vitia mutate sunt, ut vix precedentes patres si
redeant eandem nunc ecclesiam, quam ipsi dudum rexerant, quamque Christus instituit,
esse putent, nullis virtutum suarum reliquiis, nullis usquam vestigiis, ymo nec umbra
tenui ibidem relicta P....⁵.¹ Obstupescent certe posteri nostri, mirabuntur et hom-escent
tantorum immanitatem flagitiorum legentes, si litteris ab aliquo mandata sint .....

ltaque apud vestram, rex optime, majestatem, itemque apud maximos proceres regni
vestri, qui vobis claro sanguine conjuncti sunt, coram quibus veritatem nudare soliti
sumus, non cessant¹G dies et noctes in nos ore venenato machinari, nunc contra dominum
papam nos aliquid velle loqui confingentes, pro cujus certe honore plus quam ipsi nos
loquimur, nunc arbitrio nostro onmia regere velle, si permitteremur, et presertim eccle—
siam. Nam quod nos de stultitia et precipiti etiam temeritate culpant, parvi sane esti-
mamus.... Suam ergo sibi habeant prudentiam, etcum illis numerentur, de quibus apud
prophetam : α prudentes sunt ut saciant mala, bona autem facere nescierunt» [Jerem.,
1v, 22]; nostram nobis stultitiam, quam sue anteponimus sapientie, relinquant.

Hiis et aliis multis detractionum morsibus, princeps illustrissime, nostram dente

