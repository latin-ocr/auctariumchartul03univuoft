334 CHARTULAmUM UNIVERS. PARts. [1384

electus fuit modo predicto magister Stephanus de Calvomonte, archipresbyter Sancti Seve-
rini per scrutinium totius facultatis factum per quatuor magistros, duos antiquiores reli-
giosos et duos seculares antiquiores⁷ qui tunc erant in congregacione, scilicet per magi-
strum Gerardum predictum, magistrum Jacobum³7 inquisitorem Ordinis Predicatorum‘‚
magistrum Stephanum Galdeti⁵, canonicum Insulensem7 et mag. Richardum‘, abbatem
Sancti Maglorii Paris. Ord. sancti Benedicti. Item deliberavit dicta facultas dicta die
septima mensis Novembris quod quilibet eligendus modo predicto, dummodo eodem anno
alias electus non fuerit, teneatur dictum officium acceptare et exercere sub pena viginti
solidorum parisiens. applicandorum alteri loco ejus subrogando. Item quod dictus vices-
gerens in absencia decani teneatur per juramentum omnia illa fideliter facere, que decanus
faceret si presens esset, scilicet ponere in deliberatione, facere inductionem per magistros
et. deliberationem recolligere ac referre sine prejudicio cujuscunque. Item quod teneatur
etiam in qualibet congregacione Universitatis et facultatis vel alium pro se mittere quando
esset legitime impeditus. Item quandocunque erit personaliter in congregatione Universi-
tatis, habebit unum grossum antiquum de pecunia facultatis, et quando non intererit nec
mittet pro se alium7 tenebitur per juramentum tantumdem refundere facultati. Item tene-
bitur deliherata Universitatis et facultatis diligenter exequi pro posse. Et ut hoc melius
facere valeat⁷ poterit super deliberatis aut super dependentiis vel annexis eisdem vocare
magistros ad congregationem facultatis, in casu quod decanus per eum requisitus eam
facere nolue1·it⁷. Item teneatur suo successori dare in cedula deliberata Universitatis et
facultatis et ea que erunt exequenda, maxime in factis arduis. Item quandocunque aliquis a
majori parte facultatis electus suerit ad proponcndum, teneatur proponere sub pena viginti
solidorum parisiens. applicandorum dicto subdecano ultra alias penas consuetas in Uni-
versitate, nisi sic immediate electus ante proposuerit, vel nisi excusationem legitimam
habuerit, de qua juramentum prestare teneatur, et super qua facultas habeat judicare, alio-
quin sit privatus, nisi premissa impleverit, [et] a lectura, privilegiis, libertatibus et aliis
honoribus et emolumentis facultatis per tres menses suspendatur, aut majori pena puniatur,
prout eidem facultati secundum casus exigentiam videbitur expedire. Habeat⁸ autem propo-
nens dimidium sextarium boni vini valoris trium aut quatuor grossorum. Item in casu
quod non esset perr facultatem provisum de proponente propter brevitatem temporis aut
aliam causam urgentem, tunc in deffectu proponentis tenebitur dictus vicarius proponere
sub pena decem solidorum parisiens. per ipsum refundendorum facultati, et tantumdem
habebit a facultate predicta in casu, quo non haberet dictos viginti solidos de pena supra-
dicta7 scilicet quando deffectus alterius proponentis esset legitime excusatus. Item quilibet
deputatus ad aliud quam ad proponendum, quando intererit in factis Universitatis‚ habeat
medium grossum, et tantumdem solvat quandocunque defecerit. Item quicunque tenebitur
ad penas pecuniarias predictas, non admittatur ad honores et emolumenta facultatis usque-

quo solverit. Et nichilominus cogatur per rectorem, si facultati placuerit.

