628 CHARTULARIUM umvnns. rarus. ⁴ [1394

jubet caritas, uti sanctum et meritorium, dictat racio velut expediens et congruum, quod—
libet perspicue sapiencie studium, quamlibet scienciarum scolam sive virtutum sancte
matri orthodoxe compati debere viscerose miseracionis affectibus in adversis², maxime de
execrabilis et nunquam satis deflendi <procli dolorl) scismatis ecclesiam Dei nunc distur-
bantis diuturna nimium perduracione, providisque conatibus ad ejus extirpacionem vigi—
lancius anhelare, sicut do vestris circumspectionibus inchoativa quedam collaudanda nuper
in Domino gratanter accepimus indicia, que novissime pro cessacione scismatis et univer-
salis ecclesie unione regalem Francorum celsitudinem modis, mediis et monitis salutaribus
propulsasse samatur, prout hec ad nos fame communis deducit oppinio, nec non fidelium
et veridicorum nobis assercio gratuita reseravit⁸, quodque pacis ortamenta vestra salu-
bria celsitudo regia placidius acceptasse et ad cooperandum se piis conatibus obtulisse ac
spopondisse refertur. De quibus Deo graciarum referimus actiones qui vestros affectus et
prudencias illuminet et confortet, ut ab incepto non desistatis, donec saluber et Deo
gratus in eo quod agi videtur, consecutus fuerit effectus, Et utinam dudum submota subli-
mium potestatum pariter et sapientum titubante desidia, diligencia non defuisset in pre-
missis exacta. Quapropter licet fateamur opus non fore soli lucem superaddere, vel docere
Minervam, scientibusve legem per manum loqui et calamum, nichilominus, quia scriptum
est : « da occasionem sapienti et addetur [ei] sapiencia » [Prov. ix, 9]‚ et ut humiliter cum
paupercula minutum mittamus in gazophilac[i]um ad sancte matris ecclesie unionem, con-
stanter asserimus et incontaminate sentimus quod nulla sanctior, nulla celebrior vel salu-
brior via, quam ut neque a dextris neque a sinistris, sed via Domini regia gradiendo,
rejectis (que scismatis ab inicio creduntur viguisse) sinistris informacionibus ac parcialibus
affectibus, satagatur sinceris mentibus, conscienciis puris, fide et caritate non fictis, ut
misericordia et veritas obvient sibi, justicia et pax osculentur [Psalm. Lxxxiv, 11], et sic}
humana sapiencia divine sapiencie atque prudencie invincibilis adinstar vincat maliciam, ¹
« attingens a fine ad finem fortiter n [Sap. vul, 1], etc. Ι
Venerabiles igitur divine ac humane sciencie professores, sic quesumus rogate que ad
pacem sunt Jherusalem [Psalm. CXXI, 6], sic in premissis armaturam Dei induite, sic zeto
pacis ac justicie ut filii lucis ambulate, quod laudabilia vestri zeli memorati primordia in
eo, qui est alpha et ω, per sancta et legitima media concludi fine felici mereantur. Et non
obstante, quod inconcusse de justicia domini nostri summi pontificis domini Bonifacii pape
moderni nullatenus ambigentes estimacionum vestrarum noscamur adversa sentire, suppli-
camus tamcn, si quid justi ac sancti vestris circumspectionibus Dominus inspiraverit ad
intentam conclusionem, una cum inchoatis mediis ac intencionibus vestris plenioribus
rescribere non tedeaw, sed more sapientum placeat communicare ..... Datum Colonie in
congregacione nostra generali super hoc apud ecclesiam fratrum Minorum specialiter cele-
brata, anno Domini millesimo CCC¹¹¹⁰ XC11110, mensis Julii die quinta, sub sigillo nostre

Universitatis. Rect0r⁵ et U niver-sitas studii C oloniensis.

