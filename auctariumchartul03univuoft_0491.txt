1387] ΑΒ ΑΝΝο MCCCL usQUE AD Baxanicruu x111. 443

habitus condecentis zelatores. Sane, non solum ad nostrum (qui desideranter in votis geri-
mus, ut in temporibus nostris floreat mater nostra decretorum facultas, et in suis suppo-
sitis feliciter prosperetur) pervenit auditum, verum et experiencia docente luculenter
cognovimus, quod nonnulli, tam religiosi quam seculareS, superstitiosa quadam curiosi-
tate reperta, vestes proprio Ordini et statui congruentes in deformem secularium habitum
adeo transformarunt, vestimentorum sumpto usu et jure vetitorum, diversis eciam utendo
coloribus : quod religiosi vel scolares minime videntur, sed meri pocius laici vel seculares.
Nos autem premissa et alia, que de presenti subticemus, sub dissimulacione ulterius tole-
rare nolentes, omnes et singulos tam bachalarios quam scolares ejusdem facultatis, cujus-
cumque status seu condicionis existant, tenore presencium monemus, ut in gestu et habitu
laudabiliter ac honeste se habeant, et ab indecentibus secularium se ornatibus [abstineant],
cujusmodi sunt vestes truncate, calige semelate, sotulares rostrati >vel fenestrati et similes,
que scandalum generant in clero; et presertim religiosi, quos necessario oportet humilem
et honestum religionis habitum adeo patenter deferre, quod a secularibus merito distin—
guantur. Habitus autem honestus et necessarius est pro monachis Ordinis Sancti Benedicti⁴
flocus cum cuculla, vel capa clausa cum eadem cuculla vel cum scapulari; non certe man-
tellus seu rotondellus, nisi forsan contingeret ipsos extra villam proficisci. Alii vero reli-
giosi tenentur deferre capam, vel alterum religiosum habitum, secundum consuetudines
vel statuta sue religionis determinatum. Qui vero, spreta monicione nostra, ut prius, se
habuerint indecenter, habitum videlicet suo Ordini et statui scolastico deferendo minime
congruentem, aut aliis utendo vestibus aut calciamentis inhonestis : lapso sex dierum
numero, a tempore publicacionis computandorum, quorum duos pro primo, duos pro
secundo, et reliquos duos pro tercio et peremptorio termino a monicione canonica, eis et
eorum cuilibet assignamus, ipsos et eorum quemlibet ad acquirendum tempus, tam in
audiendo quam in legendo, in dicta facultate ex tunc prout ex nunc et ex nunc prout ex
tunc inhabiles judicamus per presentes z decernentes eisdem qui talia indecenter et contra
prohibicionem nostram exercebunt, tempus tam audicionis quam lecture, eciam si alias
diligentissime debitum in hujusmodi temporis acquisicione fecerint, minime computari.
Quocirca generalibus bedello et subbedello districtius precipiendo mandamus nostris,
quatinus easdem litteras nostras et statuta in scolis nostris Clausi Brunelli, dum ibidem
de mane et aliis horis consuetis legi continget, anno quolibet semel et pluries legant et
publicent, ut de ignorancia nullus valeat excusari. Actum et datum Parisius in nostra
generali congregacione apud hospitale Sancti Johannis Jerosolimitani, die jovis post festum

sancti Barnabe apostoli, anno Domini millesimo trecentesimo octuagesimo septimo.

Bibl. Arsen. Paris. ms. 1123, sol. 7, suh rubrica ut supra. — Jourduin, n⁰ 826.

1. De ordinario vid. supra n⁰ 1529, not. 1. — ⁵2. Ms- z (ι novercancante i). — 3. Ma. z α distrahuntur ν. - st. Sequens
statutum legitur in Bibl. Ars„ ms. 1121, p. 7, et infra in Appendice.

